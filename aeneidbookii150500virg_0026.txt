22 MA'rmcU LATION LAT1N.

Huc delecta virum sortiti corpora furtim

Includunt caeco lateri, penitusque cavernas
Ingentes uterumque armato mih'te complent.

Est in conspectu Tenedos, notissima fama
Insula, dives opum, Priami dum regna manebant,
Nunc tantum sinus, et statio male fida carinis ;
Huc se provecti deserto in litore condunt.

Nos abiisse rati, et vento petiisse Mycenas.
Ergo omnis longo solvit se Teucria luctu:
Panduntur portae: juvat ire, et Dorica castra
Desertosque videre locos, litusque relictum.

Hic Dolopum manus, 1110 saevus tendebat Achilles ·
Classibus hic locus z hic acie certare solebant.
Pars stupet innuptae donum exitiale Minervae.
Et molem mirantur equi : primusque Thymoetes
Duci intra muros hortatur, et arce locari ς

Sive dolo, seu jam Trojae sic fata ferebant.

At Capys, et quorum melior sententia menti,
Aut pelago Danaum insidias suspectaque dona
Praecipitare jubent subjectisque urere flammis,
Aut terebrare cavas uteri et tentare latebras.
Scinditur incertum studia in contraria vulgus.

Primus ibi ante omnes, magna comitante caterva,

Laocoon ardens summa decurrit ab arce,

Et procul: ‘0 miseri, quae tanta insania, cives P
Creditis avectos hostes ¹? aut ulla putatis

Dona carere dolis Danaum P sic notus Ulixes Ρ
Aut 1100 inclusi ligno occultantur Achivi,

Aut haec in nostros fabricata est machina muros
Inspectura domos venturaque desuper urbi,

Aut aliquis latet error. Equo ne credite, Teucri.
Quidquid id est, timeo Danaos et dona ferentes?

20

25

30

35

40·

45

