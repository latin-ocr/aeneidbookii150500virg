AENEIDOS LIB. 11.

Suspensi Eurypylum scitantem oracula Phoebi

Mittimus ; isque adytis haec tristia dicta reportat:

“Sanguine placastis ventos et virgine caesa,

Cum primum lffiacas, Danai, venistis ad oras:
Sanguine quaerendi reditus, animaque litandum
Argolica.” Vulgi quae vox ut venit ad aures,
Obstipuere animi, gelidusque per ima cucurrit
Ossa tremor, cui iata parent, quem poscat Apollo.
Hic Ithacus vatem magno Calchanta tumultu
Protrahit in medios ; quae sint ea numina Divum
Flagitat. Et mihi jam multi crudele canebant
Artificis scelus, et taciti ventura videbant.

Bis quinos silet ille dies, tectusque recusat
Prodere voce sua quemquam, aut opponere morti.
Vix tandem, magnis Ithaci clamoribus actus,
Composito rumpit vocem, et me destinat arae.
Assensere omnes3 et, quae sibi quisque timebat,
Unius in miseri exitium conversa tulere.

Jamque dies infanda aderat 3 mihi sacra parari,
Et salsae fruges, et circum tempora vittae.

Eripui (fateor) leto me, et vincula rupi 3
Limosoque lacu per noctem obscurus in ulva
Dehtui, dum vela darent, si forte dedissent.

Nec mihi jam patriam antiquam spes ulla videndi
Nec dulces natos exoptatumque parentem ;

Quos illi fors et poenas ob nostra reposcent
Effugia, et culpam hanc miserorum morte piabunt.
Quod. te, per superos et conscia numina veri⁷

Per, si qua est, quae restet adhuc mortalibus usquam

Intemerata fides, oro, miserere laborum
Tantorum, miserere animi non digna ferentis.'

25

115

120

125

130

135

140

His lacrimis vitam damus, et miserescimus ultro. 14⁹ 5

